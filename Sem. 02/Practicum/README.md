# Файлове (част 1). Текстови файлове.

**Задача първа:**
От стандартния вход се прочитат три числа. Запишете във файл "result.txt"сумата
и произведението им. Направете функция, която извежда на стандартния изход
разликата на сумата и произведението, прочетени от файла "result.txt".
Коректността на данните във файла, който четете, е гарантирана.

**Задача втора:**
Да се напише подходящо параметризирана функция lengthOfFile(...) която връща
колко символа има в текстов файл.

**Задача трета:**
Да се създаде структура pair, която представя наредена двойка от естествени
числа. Да се създаде структура, която представя релация. В релацията има най -
много 25 наредени двойки и структурата пази текущия си размер. Да се създаде
функция writeRelationToFile(...), която записва релацията във файл с име
"relation.txt"и readRelationFromFile(...), която чете релацията от файла.
Следните функции ще ви бъдат полезни:

1. createPair()
2. initPair()
3. readPairFromFile()
4. writePairToFile()
5. addPairToRelation()

Помислете какво трябва да приемат и връщат горните функции. Напишете проста
програма, която демонстрира работата на написаната от вас програма. Ако решите
максималният брой наредени двойки да стане 35, какво бихте направили?

**Какво е сериализация и десериализация:**
Сериализацията е процес на преобразуване на някаква структура от данни в поток
от байтове. Потока може да бъде двоичен или текстов. Когато байтовете биват
прочетени отново, чрез процеса на десериализацията, се създаваидентичнокопие
на тази структура.
